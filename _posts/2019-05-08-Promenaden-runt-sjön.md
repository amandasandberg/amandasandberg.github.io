---
layout: default
title: "Promenaden runt sjön"
---

De flesta dagar i Tyskland går jag de två timmarna runt sjön. En hälsokur. Man borde alltid promenera två timmar per dag. 
Till varje nervös patient som gråtande ramlar in på Vårdcentralen borde man ögonblickligen ordinera två timmars daglig promenad.

Rapsen blommar. Träden hänger ner i sjön. _Naturromantik_. Men dessvärre verkar det som om bina dött bidöden. Det är inte svårt att se framför sig hur de mossiga bönderna besprutar alla fälten häromkring.


På soliga dagar seglar många pyttesmå segelbåtar på sjön. De är blänkande vita. Ibland har de tävling. Ett sådant harmlöst fritidsintresse, tänker jag.
<span>En fiskare sitter i en eka mitt på sjön. Emellanåt ser jag en pensionär sitta på en bänk, två pensionärer på cykekltur, en grupp pensionärer som långsamt går en bit längs vattnet efter _Kaffee und Kuchen_.</span>

På vägen hem köper jag en studsboll i studsbollsmaskinen som står utanför det italienska glasscaféet som har öppnat för säsongen.

Begeistring.

