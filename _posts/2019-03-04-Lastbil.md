---
layout: default
title: "Lastbil"
---

Jag tar en paus, och står och tittar ut genom fönstret. Det är måndag förmiddag.
Jag ser en lastbil köra förbi.
Jag önskar att det vore en annan tid och att jag, på en väg som inte vore bred och asfalterad, hade sett en hästdroska åka förbi, efter ett besök på det som kan ha hetat Kexegård.
 I de vackra husen på Kexaholm hade vi haft tid över, vi hade redan skurit alla golven och….. ,  vi hade stått och tittat ut genom fönstret utan att det vore något konstigt med det
och från droskan hade man vinkat till oss.
Kanske hade droskat stannat
kanske hade de frågat

_vill ni följa med till staden idag? Ni har ju ändå tid över._

 Istället ser jag fraktlastbilen köra förbi.  Den kör plåt, eller vad det nu är,  på samma sträcka varje dag, bara någon meter från _Little Princess_, _Veronatulpanerna_ och de små orangeröda blommorna som tillhör urfaunan här och som jag utan större entusiasm försöker att hålla vid liv.  
Jag blundar.
