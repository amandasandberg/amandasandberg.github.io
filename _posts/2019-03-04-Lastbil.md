---
layout: default
title: "Lastbil"
---

Jag tar en paus, och står och tittar ut genom fönstret. Det är måndag förmiddag.
Jag ser en lastbil köra förbi.
Jag önskar att det vore en annan tid och att jag, istället för en lastbil, hade sett en hästdroska åka förbi, efter ett besök på det som kan ha hetat Kexegård.
 I de vackra husen på Kexaholm hade vi haft tid över, vi hade ju redan skurat alla golven och vi hade stått och tittat ut genom fönstret utan att det vore något konstigt med det.
Från droskan hade man vinkat till oss,
kanske frågat

_vill ni följa med till staden idag? Ni har ju ändå tid över._

 Istället ser jag fraktlastbilen köra förbi.  Den kör plåt, eller vad det nu är,  på samma sträcka varje dag, bara någon meter från _Little Princess_, _Veronatulpanerna_ och de små orangeröda blommorna som tillhör den ursprungliga faunan och som jag utan större entusiasm försöker att hålla vid liv.  
<span>Jag blundar.</span>
