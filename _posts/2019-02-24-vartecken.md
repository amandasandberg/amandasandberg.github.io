---
layout: default
title: "Vårtecken"
---

En dag när jag har varit ute och kommit tillbaka, ser jag att en ölburk, en mycket ful ölburk, ligger i planteringarna framför huset intill prydnadsbusken _Little Princess_ och tulpanerna _Verona_ som har börjat komma upp.
<span>Jag orkar inte ta upp den.</span>

 Jag står ett tag och föreställer mig hur det gick till när den hamnade där. Kanske har man kastat ut den från en av de epatraktoren som brukar slira omkring här i periferin på fredagskvällarna? Kanske har man öppnat fönsterrutan och kastat ut burken, skrattat rått, utan att bry sig om att den landar bland _Veronatulpanerna_?
 
 Jag står alltså där tillsammans med _Little Princess_ och _Veronatulpanerna_ och försöker föreställa mig hur jag, trött efter vintern, någonsin ska ha ork att plocka upp burken, och hur jag, förutom att plocka upp en enstaka burk, ska ha ork att plocka upp alla de andra burkar och flaskor som säkert ligger i buskagen. Ibland en _Smirnoff Ice_, ibland en dansk ölburk som inte går att panta. Ibland en sådan där burk som den som nu ligger framför huset.
 <span>Jag går in.</span>



