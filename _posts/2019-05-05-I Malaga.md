---
layout: default
title: "Lastbil"
---

Det är vackert i Malagas gränder, människor sitter tätt samman utanför de små serveringarna, dricker varm chocklad och äter churros. Servitörerna är klädda i vita kavajer, de serverar churros på små silverbrickor. Alla äter churros.

Och vem skulle inte vilja bo i det pastellblå huset där, vem skulle inte vilja titta ut från sin franska balkong över den här staden?

I hamnen är det vindstilla och det vore inte förvånande om ett par gamla imposanta segelskepp med stora vita segel skulle dyka upp vid horisonten,
det vore inte förvånande om en och annan önskedröm skulle gå i uppfyllelse här.

Stranden ligger ännu försjusande tom. Inga obalanserade turister som dricker bubbel direkt ur flaskan och tar semesterbilder.

Jag vet inte hur långt jag hade kunnat gå längs stranden om jag velat. I timmar?
Ändå vill jag inte resa mer efter det här, inte på länge. Jag vill vara hemma, ägna mig åt det jag har framför ögonen – enkla ting, tänker jag.
