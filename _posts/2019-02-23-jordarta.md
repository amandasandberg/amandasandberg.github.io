---
layout: default
title: "Jordärtskocka"
---

Jag går en kort runda ute på gården. Jag inspekterar. Det gäller särskilt jordärtskockorna.  De står där som en frontlinje nära tomtgränsen. 
 Jag ser framför mig hur de vaknar till liv och börjat sprida sig okontrollerat. Jag ser framför sig hur de i ett nafs kommer att sprida sig över till den nya grannen och hur mycket jag kommer skämmas över det. Jag ser framför mig hur de tar över resten av landet vi så mödosamt har skapat.
 De två äppelträden ser fortfarande små och sorliga ut, man vet inte vad man ska tro om dem. Några fjolårsmorötter tittar upp. Jag skrattar när jag får syn på en Rododendronbuske som vi av obegripliga anledningar planterat i ett så charmlöst läge bland potatisen.
 Det verkar som vanligt bara vara rosen _New Dawn_ som kämpar på och inte bryr sig så mycket om omständigheterna.
 <span>Jag går in igen.</span> 
